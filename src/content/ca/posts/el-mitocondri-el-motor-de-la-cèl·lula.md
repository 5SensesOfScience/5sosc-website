---
locale: ca
key: mitochondria
title: El mitocondri, el motor de la cèl·lula
description: Descobreix l'orgànul que impulsa la vida
date: 2025-03-11T21:05:00.000Z
image: mitochondria_merged.png
sense: Touch
---
## Quina funció tenen els mitocondris en el nostre cos?

Els mitocondris es troben a l’interior de la majoria de les cèl·lules eucariotes i tenen la seva **pròpia informació genètica (ADN)**. Entre altres funcions, són els responsables de produir una forma d’energia anomenada **ATP**, per tal que la cèl·lula pugui fer les seves funcions. Aquesta energia es realitza a través d’un procés anomenat **respiració cel·lular**, on els mitocondris converteixen l’energia dels nutrients ingerits en una forma d’**energia útil** per a les cèl·lules, l’ATP.
La quantitat de mitocondris a l’interior de cada cèl·lula varia en funció de les seves necessitats energètiques, sent els músculs, el cervell i el cor els òrgans que en tindran grans quantitats, fins i tot, n’hi poden haver milers!

![Il·lustració de la cadena respiratòria](/decap_assets/etc.png)

Dins la cadena respiratòria, els electrons (amb càrrega negativa) van movent-se a través d’una sèrie de “**complexos**” situats a la membrana interna del mitocondri, generant un gradient de protons (amb càrrega positiva), que utilizarà l’**ATP sintasa** per generar ATP.

## Què passa quan l’ADN del mitocondri té una mutació?

Les mutacions en la informació genètica (ADN) que hi ha a l’interior del mitocondri poden tenir l’origen en diverses causes: estrès en la cèl·lula, l’herència mitocondrial, mutacions en l’ADN del nucli, l’envelliment, etc,. Aquestes mutacions **danyen**, per exemple, els “**complexos**” que participen en la respiració cel·lular, fent que els electrons no puguin arribar al seu destí, o que es traslladin cap a altres vies, com per exemple, a la generació d’**espècies reactives d’oxigen (ROS)**, que poden arribar a causar molt dany als mitocondris.
Així doncs, les mutacions en l’ADN mitocondrial fan disminuir la capacitat de produir energia en els mitocondris. Els primers òrgans afectats són aquells que més demanda energètica tenen, generant problemes de salut com la debilitat muscular, la fallada cardíaca o la pèrdua de connexions neuronals, etc,. Aquesta situació rep el nom de malalties mitocondrials, i avui en dia es consideren malalties minoritàries.

## Quines són i quines parts del cos afecten les mutacions en l’ADN mitocondrial?

* **Síndrome d’Alpers-Huttenlocher**: cervell (epilèpsia, mal de cap, pèrdua de funció cognitiva, etc,.), fetge (insuficiència hepàtica) i vista (pèrdua de agudesa visual i mobilitat ocular)
* **Síndrome de Leigh**: cervell (trastorns de moviment, falta d’equilibri) i músculs (pèrdua de to muscular).
* **Síndrome de Pearson**: cervell (endarreriment de la parla), tracte gastrointestinal (vòmits, diarrea), pàncrees (insuficiència pancreàtica).
* **Síndrome de Kearns-Sayre**: vista (afecta a la retina i pot provocar ceguesa), oïda (pèrdua auditiva) y cor (miocardiopatia, trastorn de conducció)

### Ho sabies?

El tacte, a banda dels altres sentits, també pot estar malmès a causa de les mutacions en l’ADN mitocondrial. Les
connexions nervioses necessàries per sentir que estem tocant un objecte podrien estar alterades, fent que no ho poguéssim sentir!

## Fes-ho a casa!

**Objectiu**. Ajudar els participants a entendre com les mutacions mitocondrials afecten la funció cel·lular mitjançant l'ús de models pràctics per simular l'ADN mitocondrial (ADNmt) i la producció d'energia.

**Metodologia**. L'activitat es divideix en dues estacions: la primera per recrear l'ADNmt i la segona per construir la cadena de transport d'electrons mentre s'expliquen les conseqüències de les mutacions de l'ADNmt.

**Públic**: tot el públic

**Materials**:

* Cadena d'ADNmt: Utilitza perles i fil per fer una cadena circular d'ADNmt. Assegureu-vos d'aconseguir peces de diferents colors per representar les mutacions.
* Cartolina, idealment de diferents colors, per reconstruir tots els components de la cadena de transport d’electrons.
* Boles de feltre
* Retolador permanent

**Descripció de l'activitat**:

1. Acoblar l'ADN:

Utilitza les perles i el fil per fer una cadena d'ADNmt. Construeix dos models, el model sa (on totes les peces són del mateix color) i el model mutat (algunes perles es substitueixen per peces d'un altre color, que simbolitzen les mutacions).

2. Visualització dels efectes energètics de la malaltia mitocondrial

L'ADNmt codifica tretze proteïnes implicades en la producció d'energia cel·lular i en els processos de fosforilació oxidativa. És per això que la cadena de transport d'electrons (CTE) en mitocòndries amb mutacions de l'ADNmt es veu afectada

Per simular-ho, primer retalla en cartolines de diferents colors els components de la CTE:

* quatre complexos proteics (I, II, III, IV)
* ATP sintasa
* Trossos petits que representen protons (H+)
* Molècules d'ATP

En un tros gran de cartolina, dibuixa la membrana mitocondrial interna, tot recordant que està formada per una bicapa de fosfolípids.

Posa les peces retallades sobre la membrana mitocondrial interna que acabes de dibuixar. Segueix el següent esquema (foto adjuntada).

![Foto del mòdel de la cadena respiratòria](/decap_assets/etc_activity.jpg)

3. Simula el funcionament de la CTE:

   1. Col·loca els protons a la matriu mitocondrial, que és la part que queda sota la membrana.
   2. Agafa l'electró, representat per la bola de feltre, i passa’l pels quatre complexos proteics (recorda que l'electró pot entrar pel primer o segon complex de la CTE, depenent del donant d'electrons).
   3. A mesura que l'electró es desplaça pel complex, els protons (H+) són transportats des de la matriu mitocondrial fins a l'espai intermembrana, travessant la membrana.
   4. Finalment desplaça els protons acumulats a l'espai intermembrana cap a l'ATP sintasa, que és on es produirà l'energia en forma d'ATP.

Ara bé, al model d'ADN mutant, si una proteïna que compon el complex proteic no és funcional, l'electró no pot travessar tots els complexos de manera eficient, cosa que redueix el moviment de protons i, en conseqüència, la producció d'ATP.
